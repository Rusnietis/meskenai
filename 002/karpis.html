<!DOCTYPE html>
<html lang="en">
<head>
    <title>Karpis</title>
</head>
<a href="http://127.0.0.1:5500/002/zuvys.html">Grįžti į sąrašą</a>
<body>
<body>
    <div><h1><b>Karpis</b> <i>(Cyprinus carpio)</i></h1></div>
        <article>
           
            žuvies kūnas: storas, kiek ištįsęs. Karpių spalva priklauso nuo gyvenamosios aplinkos. Įprastai nugara tamsi, šonai pilki, gelsvi, auksaspalviai, žalsvi arba melsvi. Žvynai stambūs, lygūs, gerai prisitvirtinę, prie jų pagrindo yra tamsi dėmelė, pakraščiuose - juoda taškinė juostelė. Šoninėje linijoje yra 32-41 žvynai. Galva didelė, žiotys pusiau apatinės, lūpos gerai išsivysčiusios. Ant viršutinės lūpos yra 2 poros trumpų ūsų. Nugarinis pelekas ilgas, analinis trumpas.
            Karpiai gyvena iki 30-35 metų (ilgiausiai - iki 38 metų), bet auga tik iki 7-8 metų amžiaus. Užauga iki 1,0-1,5 m ilgio ir 20–50 kg svorio. Patinai gyvena ilgiau už pateles.

            Paplitimas: Natūraliai paplitęs Juodosios, Azovo, Kaspijos, Aralo jūrų upių baseinuose, Balchašo ežere ir Tolimųjų Rytų bei Pietryčių Azijos upių baseinuose - nuo Amūro upės šiaurėje iki Kinijos Junjanio provincijos ir Birmos pietuose. Introdukuotas beveik visose Europos šalyse, išveista daugybė verslinių karpių veislių.

           Paplitimas Lietuvoje: Labai dažna verslinė žuvis. Lietuvoje pradėtas auginti XVII-XVII amžiuose dvarų tvenkiniuose, daugiausiai Vilnijoje ir Žemaitijoje. 2010 metais išvesta lietuviška karpių veislė - Šilavoto karpis. Dabar veisiami tvenkiniuose, žuvininkystės ūkiuose. Lietuvoje taip pat auginami karpio porūšiai - veidrodiniai arba karališkieji karpiai (Cyprinus rex cyprinorum) ir plikieji karpiai (Сyprinus nudus) visiškai pliku, bežvyniu kūnu. Laukiniai karpiai vadinami sazanais.

          Nerštas: Patinai lytiškai subręsta apie 3 metų amžiaus, 29-38 cm ilgio, patelės - 3-5 metų amžiaus ir 34-45 cm ilgio. Neršia grupėmis tarp vandens augalų, netoli kranto, 0,4-0,5 m gylyje, gegužės-birželio mėnesiais, 18-20 °C temperatūros vandenyje. Grupę sudaro patelė ir 2-5 patinai, nerštas vyksta triukšmingai. Įprastai nerštas prasideda saulei nusileidus ir gali tęstis visą naktį. Vislumas - apie 1,5 mln. ikrų. Embrionai vystosi 3-4 paras.

          Mityba: Jaunikliai minta zooplanktonu, paaugę - dugno gyvūnais.Suaugę karpiai pavasarį ir vasaros pradžioje daugiausiai minta jaunais švendrių, plukių ir kitų vandens augalų ūgliais, noriai valgo kitų žuvų ir varlių ikrus. Vasarą daugiausiai maitinasi vandeniniais vabzdžiais, kirminais, vėžiagyviais, smulkiomis dėlėmis ir kt. Rudenį visiškai atsisako augalinio maisto, minta smulkiais vandeniniais vabzdžiais ir bestuburiais. Minta, kaip ir kitos beskrandės žuvys, beveik be pertraukų. Žiemą, vandens telkiniui užšalus, karpiai tampa apsnūdę, nevikrūs, aktyviai nesimaitina. Karpiai, ieškodami maisto, mėgsta raustis dugne.

           Gyvenimo būdas: Mėgsta ramius, su stovinčiu ar lėtai tekančiu vandeniu, tvirtu molėtu, truputį dumblėtu dugnu, telkinius.

         Žvejyba: Mėgstama žvejų mėgėjų žuvis, jų žvejus vadina karpininkais. Žūklei įprastai naudojamos fiderinės ar karpinės meškerės.



        </article>
</body>
</html>